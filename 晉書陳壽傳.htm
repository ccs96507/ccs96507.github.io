
<head>
<title>晉書陳壽傳</title>
<meta http-equiv="Content-Type" content="text/html; charset=big5">
<meta http-equiv="Content-Language" content="zh-tw">
<base target="_self">
<style fprolloverstyle>A:hover {color: #FFD700; font-family: 華康新篆體}
</style>
</head>

<body text="#FFFFFF" bgcolor="#004000" link="#FFFFAA" vlink="#FF0000">

<p style="line-height:220%" align="left">
<font size="5" face="華康瘦金體" color="#FFFFFF">晉書陳壽傳<br>
<a href="三國志.htm" style="text-decoration: none"><font color="#FFD700">◎返回三國志目錄</a>　　<font color="#FF0000" size="4" face="華康瘦金體">(澎湖許興讓電子書試編)</font>
<hr align="justify"></font></font><font size="4" face="華康瘦金體">
<p align="justify" style="line-height:260%">
<font size="6" face="華康瘦金體" color="#FF0000">晉書陳壽傳</font><font size="6" face="華康瘦金體" color="#FFFFFF"></p>
<p align="justify" style="line-height:168%">　　陳壽字承祚，巴西安漢人也。少好學，師事同郡譙周。仕蜀為觀閣令史，宦人黃皓專弄威權，大臣皆曲意附之，壽獨不為之屈，由是屢被譴黜。<br>
　　遭父喪，有疾，使婢丸藥，客往見之，鄉黨以為貶議；及蜀平，坐是沉滯者累年。司空張華愛其才，以壽雖不遠嫌，原情不至貶廢，舉為孝廉，除佐著作郎，出補陽平令。撰蜀相諸葛亮集，奏之，除著作郎，領本郡中正。撰魏､吳､蜀三國志，凡六十五篇，時人稱其善敘事，有良史之才。夏侯湛時著魏書，見壽所作，便壞己書而罷。張華深善之，謂壽曰：「當以晉書相付耳。」其為時所重如此。或云丁儀､丁廙有盛名於魏，壽謂其子曰：「可覓千斛米見與，當為尊公作佳傳。」丁不與之，竟不為立傳。壽父為馬謖參軍，謖為諸葛亮所誅，壽父亦坐被髡，諸葛瞻又輕壽；壽為亮立傳謂「亮將略非長，無應敵之才」，言「瞻惟工書，名過其實」，議者以此少之。<br>
　　張華將舉壽為中書郎，荀勗忌華而疾壽，遂諷吏部，遷壽為長廣太守。辭母老不就。杜預將之鎮，復薦之於帝，宜補黃散，由是授御史治書，以母憂去職。母遺言令葬洛陽，壽遵其志。又坐不以母歸葬，竟被貶議。初，譙周嘗謂壽曰：「卿必以才學成名，當被損折，亦非不幸也，宜深慎之。」壽至此再致廢辱，皆如周言。後數歲，起為太子中庶子，未拜。元康七年病卒，時年六十五。<br>
　　梁州大中正尚書郎范頵等上表曰：「昔漢武帝詔曰『司馬相如病甚，可遣悉取其書』，使者得其遺書，言封禪事，天子異焉。臣等按故治書侍御史陳壽作三國志，辭多勸誡，明乎得失，有益風化。雖文豔不若相如，而質直過之。願垂採錄。」於是詔下河南尹､洛陽令就家寫其書。壽又撰古國志五十篇､益都耆舊傳十篇，餘文章傳於世。<br>
</p>
<hr>
<p><a href="三國志.htm" style="text-decoration: none">
<font color="#FFD700" size="5">◎返回三國志目錄</a></p>
<center><font color="#FF0000" size="4" face="華康瘦金體">《澎湖許興讓電子書試編》</font><font color="#FFD700" size="5" face="華康瘦金體"><span style="display:none;mso-hide:all">許興讓記</span></font></center>
</font></font>

</body>
